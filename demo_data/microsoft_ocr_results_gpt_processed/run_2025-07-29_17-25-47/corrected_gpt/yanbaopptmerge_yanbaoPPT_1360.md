# 五、随堂演练(三)

帝亲自变服临丧送葬, 赐冢茔于首山之阳。子郁当嗣, 让其兄子泛; 帝不许, 郁乃受封, 而悉以租入与之。帝以郁为侍中。上以中山王焉, 郭太后少子, (阴)太后尤爱之, 故独留京师, 至是始与诸王俱就国, 赐以虎责、官骑, 恩宠尤厚, 独得往来京师。帝礼待阴、郭, 每事必均, 数受赏赐, 恩宠俱渥。甲子, 上行幸长安。十一月, 甲申, 遣使者以少牢祠萧何、霍光, 帝过, 式其墓, 进幸河东, 癸卯, 还宫。

(选自《资治通鉴》, 有删改)

【注】上, 指汉明帝。太常府, 官署名, 桓荣任太常, 太常府为其办公场所